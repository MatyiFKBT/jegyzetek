---
slug: fokea
title: Bevásárlás a Fokeában járvány idején
sidebar_title: Fokea MintaZH

---
import File from '../../src/components/File';
import {customFields } from '../../docusaurus.config';
const repo = customFields.repo

A Fokea Lakberendezési Áruház a világjárvány idején is szeretné kiszolgálni vásárlóit. Azonban a járványügyi korlátozások miatt speciális intézkedéseket kellett bevezetnie: egyszerre csak _n_ ember tartózkodhat az áruházban, továbbá az áruház teljes területén kötelező megtartani a másfél méter távolságot.

Készítsünk szimulátort, amely a tipikus Fokea vásárlók szokásait és a járványügyi szabályozások betartását is figyelembe veszi! A megoldás során fektess hangsúlyt a szálbiztos megoldásra (hiszen ezt fogjuk nézni elsősorban :))!

[+1 tipp: próbálj olvasható / Java-s konvenciókat betartó kódot készíteni, hiszen ez is része a ZH-jegynek!]

## Feladatok

### Alapfeladat (4 pont)

-   Biztonsági őr (`SecuMan` osztály):
    -   egy szemaforral tartja számon, illetve szabályozza, hogy éppen hányan vannak benn
    -   ezt megosztja a többi biztonsági őrrel (ezért konstruktorának paramétereként kapja)
    -   a Fokea több bejárattal rendelkezik, ezért fontos, hogy mindegyik őr lássa, hogy épp hányan vannak benn
    -   az `enter` és `exit` metódusokkal lehet megpróbálni átjutni egy biztonsági őrön, ami csak akkor sikerül, ha van még szabad kapacitás
-   `Fokea` osztály:
-   2 biztonsági őrt hoz létre a jobb, illetve a bal kapuhoz
-   az aktuális szabályozások alapján beengedhető emberek maximális számát a konstruktorban kapja meg
-   az `enter` és `exit` metódusai a megfelelő kapunál álló őr azonos nevű metódusait hívják
-   a kapuk (jobb és bal) legyen egy enum típusba tartozók, melyet az `enter`/`exit` paraméterül kap
-   `Person` osztály:
    -   egy szálat valósít meg
    -   konstruáláskor megkapja a Fokea referenciáját
    -   tevékenysége:
        -   kezdetben véletlen ideig sétafikál (várakozik) (1-15 mp)
        -   belép a Fokeába (választ egy kaput véletlenszerűen)
        -   véletlen ideig nézelődik, vásárolgat (várakozik) (1-20 mp)
        -   elhagyja a Fokeát
-   a main metódusban hozz létre egy `Fokea` objektumot, valamint embereket (lista), és indítsd is el a hozzájuk tartozó szálat
-   a maximálisan beengedhető létszámot állítsd kevesebbre, mint ahány vásárló (lézengő) lesz

<File filename="Main.java" folder="konk/fokea/kettes" repo={repo} lines="L5-L15"/>
<File filename="Fokea.java" folder="konk/fokea/kettes" repo={repo} lines="L4-L27"/>
<File filename="Person.java" folder="konk/fokea/kettes" repo={repo} lines="L7-37"/>
<File filename="SecuMan.java" folder="konk/fokea/kettes" repo={repo} lines="L3-L23"/>
<File filename="Gate.java" folder="konk/fokea/kettes" repo={repo} />


### Plüssnyúl (4 pont)

-   a `Person` osztály ne legyen a szál leszármazottja, másképp oldd meg, hogy futtatható legyen egy szálon
    
-   gondoskodj róla, hogy a randomszám generálás szálbiztos legyen, úgy, hogy minden szál ugyanazt a randomszám generátort használja
    
-   a `Fokea` osztály rendelkezzen egy `buyBunny` művelettel, mely a következőképp működik:
    
    -   egy `Person` objektumot kap paraméterül, aki megpróbál plüssnyulat venni
        
    -   azonban a másfél méter betartása végett egyszerre csak 1 ember mehet a plüssnyúl tároló közelébe
        
    -   gondoskodj róla, hogy egyszerre csak 1 szál hívhassa meg a metódust, de ügyelj rá, hogy ez ne tartsa fel a beléptetést/kilépést (azok a szálak ne blokkolódjanak azért, mert valaki plüssnyulat vesz) (Tipp: ne a Fokea-hoz tartozó mutex-et használd!)
        
    -   fix darabszámú plüssnyúl áll rendelkezésre (50), ezt számon kell tartani a `Fokea` objektumban
        
    -   egészítsd ki a `Person` tevékenységét egy plüssnyúl vásárlással + további nézelődéssel (a kezdeti nézelődés után, az áruház elhagyása előtt)
        
    -   a `Person` objektum mielőtt elveszi plüssnyulat, véletlen ideig filóz, hogy melyik is legyen… (1-5mp), mindezt természetesen akkor teszi, amikor már bejutott a `buyBunny` metódusba (hogy a többiek még véletlenül se végezzenek időben…)
        
    -   az elvétel után csökken a plüssnyulak darabszáma 1-el
        
    -   ha valakinek már nem jutott plüssnyúl, sír és hazamegy: `cryAndGoHome` metódus, mely véletlen ideig vár (pár msp), majd kimegy a Fokeából
        
<File filename="Main.java" folder="konk/fokea/harmas" repo={repo} lines="L5-L15"/>
<File filename="Fokea.java" folder="konk/fokea/harmas" repo={repo} lines="L3-L40"/>
<File filename="Person.java" folder="konk/fokea/harmas" repo={repo} lines="L7-50"/>
<File filename="SecuMan.java" folder="konk/fokea/harmas" repo={repo} lines="L3-L23"/>
<File filename="Gate.java" folder="konk/fokea/harmas" repo={repo} />

### Családok (4 pont)

-   mivel mindenki szeret családostul menni a Fokeába, legyen egy `Family` osztály
-   a `Family` osztály egy listában tartja számon a családtagokat, valamint a Fokea-ra is van referenciája
-   mivel a család tagjai nem képesek önálló létezésre, ezért egyszerre kell be-, illetve kilépniük
-   ehhez legyen `enterFokea` és `exitFokea` művelet
-   a `Fokea`/`SecuMan` osztályok nyújtsanak lehetőséget arra, hogy a családosok egyszerre tudjanak belépni/kilépni (mindent vagy semmit) (Tipp: kelleni fog egy-egy extra paraméter a műveleteknek)
-   a `Person` osztály kapja meg a családját referenciaként (ha van)
-   a családos ember nem megy be/ki egyedül, helyette a `Family` megfelelő műveletét használja, módosítsd a `Person` osztályt a megfelelő módon
-   FONTOS: ügyeljünk rá, hogy ha az egyik családtag már kezdeményezte a belépést/kilépést, a többiek már ne tudják a Fokea `enter`/`exit` műveleteit meghívni (ez elrontaná a számítást) [Tipp: boolean flag + mutex]
-   a `main`-ben hozz létre pár családot is; érdemes lehet egy `start` metódust írni a `Family`-be, ami elindítja a családtagok szálait

<File filename="Main.java" folder="konk/fokea/negyes" repo={repo} lines="L4-L26"/>
<File filename="Fokea.java" folder="konk/fokea/negyes" repo={repo} lines="L3-L40"/>
<File filename="Person.java" folder="konk/fokea/negyes" repo={repo} lines="L3-67"/>
<File filename="Family.java" folder="konk/fokea/negyes" repo={repo} lines="L4-L36"/>
<File filename="SecuMan.java" folder="konk/fokea/negyes" repo={repo} lines="L3-L22"/>
<File filename="Gate.java" folder="konk/fokea/negyes" repo={repo} />

### Raktáros (4 pont)

-   mivel az egyes családtagok nem egyszerre végeznek, érd el, hogy a kilépés előtt várják be a többieket
-   ehhez érdemes lehet a `java.util.concurrent.CountDownLatch` osztályt használni
-   legyen szálat megvalósító raktáros (`Storekeeper`), aki a plüssnyulak feltöltéséért felel
    -   működése nagyon egyszerű: ha elfogynak a plüssnyulak, visszatölti az eredeti darabszámot
    -   ehhez persze figyelnie kell, mikor fogynak ki és lehetőleg addig a pontig várakoznia (blokkolni)
    -   valamint tudnia kell épp hány darab plüssnyúl van a Fokeában (lehet pl belső osztály az egyszerűség végett)
    -   mindehhez érdemes lehet vagy a `java.util.concurrent.LinkedBlockingQueue`, vagy `Lock` + `Condition` osztályok használata
    -   ügyelj rá, hogy a fentieket szálbiztos módon valósítsd meg!
-   a `Storekeeper` álljon le, ha legalább 1 percig nem kap kérést feltöltésre

<File filename="Main.java" folder="konk/fokea/otos" repo={repo} lines="L4-L26"/>
<File filename="Fokea.java" folder="konk/fokea/otos" repo={repo} lines="L7-L95"/>
<File filename="Person.java" folder="konk/fokea/otos" repo={repo} lines="L3-67"/>
<File filename="Family.java" folder="konk/fokea/otos" repo={repo} lines="L5-L51"/>
<File filename="SecuMan.java" folder="konk/fokea/otos" repo={repo} lines="L3-L22"/>
<File filename="Gate.java" folder="konk/fokea/otos" repo={repo} />

<!--stackedit_data:
eyJoaXN0b3J5IjpbLTE2Mjc4NDM1MzEsLTEwNjAyNDU4MDddfQ
==
-->